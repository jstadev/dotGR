# Η Φιλοσοφία

Τα αποκεντρωμένα δίκτυα για να επιτύχουν τη συνεργασία μεταξύ πολλών ατόμων χρησιμοποιούν την έννοια της «θεωρίας παιγνίων» ώστε να σχεδιάσουν ένα σύστημα όπου υπάρχουν ρόλοι, ευθύνες και κίνητρα για την επιτυχία των ενεργειών όλων των συμμετεχόντων στο δίκτυο. Αυτός είναι ένας από τους κύριους λόγους για τους οποίους τα κρυπτονομίσματα όπως το DOT  είναι απαραίτητα για πολλά αποκεντρωμένα συστήματα.
 Οι οικονομικές ανταμοιβές είναι ο απόλυτος μηχανισμός κινήτρων. Για το Bitcoin είναι το BTC και για το Ethereum είναι το ETH. Επομένως, το πόσο ασφαλές είναι ένα blockchain δεν καθορίζεται αποκλειστικά από την ποιότητα του κώδικα του. Καθορίζεται επίσης και από την ποιότητα του σχεδιασμού των κινήτρων και των tokens, τα οποία αποτελούν τον πυρήνα.
Σε ένα σύστημα proof-of-stake (PoS) όπως αυτό του Polkadot, το δίκτυο χρειάζεται χρήστες που θα καταθέσουν κάποιο κεφάλαιο (stake) για να ασφαλίσουν το δίκτυο. Θυμηθείτε ότι τα blockchains που λειτουργούν με proof-of-stake βασίζονται τόσο στην τεχνολογική όσο και στην οικονομική ασφάλεια, έτσι ώστε οι περιβαλλοντικές επιπτώσεις να αντισταθμίζονται από τα οικονομικά.

Αξίζει να σημειωθεί ότι χρειάζεσαι μόλις 1 DOT για να αρχίσεις να κάνεις stake μέσω των Nomination Pools.